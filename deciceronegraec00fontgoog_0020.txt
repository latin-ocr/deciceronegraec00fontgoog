PRIMUM CAPUT.

DE ROMANIS ANTE CICERONEM GRAEGA VOCABULA
USURPANTIBUS.

Operae pretium est requirere quonam modo et quibus de
rebus Romani ante Ciceronem sermoni suo graecas voces
adhibuerint, ut enucleate appareat utrum ipse M. Tullius
imitatus sit, an mutaverit, aut renovarit. Explorandum est
num graecis verbis latina miscentes Romani colloquerentur
et scriberent.

Non primi ante omnes Atticus et Cicero cotidiano ser·

moni graeca verba insperserunt, neque ii consuetudinis istius
initium fecerunt. vigentibus P. Africano et Laelio et L. AElio
Stilone et Q. Caecilio Metello, nonnulli inter primores populi
erant qui graecas litteras ite foverent, ut graece¹ potius quarn
latine loqui mallent, patriam linguam spernerent, externam
asciscerent. Ex quibus ille T. Albucius quem vehementer

apud Lucilium Q. Mucius Scaevola reprehendit, magnacum
Ciceronis laude ε

Graecum te, Albuci, quam Romanum atque Sabinum,
Municipem Ponti, Tritanni, centurionum,
Praeclarorum hominum ac primorum signiferumque,
Maluisti dici, Graece ergo praetor AtheniS,

Id quod maluisti, te, curn ad me accedi', saluto :
χαῖρε, iuquam, Titel Lictores, turma omni' cohorsque,
χαῖρε, Titel Hinc hostis mi Albucius hinc inimicus1.

1. De Finibus, l, 3, 10. Gi. Lucilii Saturarum reliquiae. Lucia-
nus Mueller, Lipsiae Teubner, 1872, p. 135 3 Ec libris incertia, IX.

 

